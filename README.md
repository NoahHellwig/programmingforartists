# Programmering för konstnärer
Kursen ger en introduktion till programmering med inriktning på konstnärlig praktik.

Målet är att ge studenterna förmåga att tänka genom programlogik, skriva egna enklare program samt hjälpa studenten att förstå hur programmering kan tillämpas på den egna praktiken. 

I kursen introduceras studenten till ämnet på tre olika sätt.
1. Dels till de öppna populära plattformar som gör det lätt att konkretisera elektroniska installationer, Arduino och Raspberry Pi.

2. Dels till programmering för visualisering och bildhantering såsom, JavaScript, Processing och spelutvecklingsverktyget Unity3d.

3.Dels genom konkreta exempel på hur konstnärer arbetar med programmering.

Introduktionen till de olika områdena sker på måndagar. Under veckan följs arbetet upp med öppna laborationer och experiment som studenten driver själv genom samarbeten med andra studenter. I slutet av varje vecka sker en uppföljning med handledning av de enskilda projekten. Kursen avslutas med ett större konkret projekt som studenten utvecklar.
